{
    "title": "云阳馆与韩绅宿别",
    "dynasty": "唐代",
    "author": "司空曙",
    "content": "\n故人江海别，几度隔山川。\n乍见翻疑梦，相悲各问年。\n孤灯寒照雨，深竹暗浮烟。\n更有明朝恨，离杯惜共传。\n",
    "note": "译文\n自从和老友在江海分别，隔山隔水已度过多少年。\n突然相见反而怀疑是梦，悲伤叹息互相询问年龄。\n孤灯暗淡照着窗外冷雨，幽深的竹林漂浮着云烟。\n明朝更有一种离愁别恨，难得今夜聚会传杯痛饮。注释\n云阳：县名，县治在今陕西泾阳县西北。韩绅：《全唐诗》注：“一作韩升卿。”韩愈的四叔名绅卿，与司空曙同时，曾在泾阳任县令，可能即为此人。宿别：同宿后又分别。\n江海：指上次的分别地，也可理解为泛指江海天涯，相隔遥远。\n几度：几次，此处犹言几年。\n乍：骤，突然。翻：反而。\n年：年时光景。\n"
}